# -*- mode: mandoku-view; -*-
#+TITLE: 儀禮疏
#+DATE: 2015-09-11 23:37:07.790285
#+PROPERTY: ID KR1d0027
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 4
#+PROPERTY: FILE SB05n0576-004儀禮疏-卷四.
<pb:KR1d0027_SBCK_004-1a>¶
儀礼䟽卷第四¶
　　　　唐朝散大夫行太學博士弘文館學士臣賈　公彦　等撰¶
士昬礼第二　鄭目録云士娶妻之礼以昬為期因而名焉必以昬者¶
陽往而隂来日入三商為昬昬礼於五礼属嘉礼大小戴及别録此皆¶
第二　釋曰鄭知是士娶妻之礼者以記云記士昬礼故知是士娶妻¶
鄭云日入三商者商謂商量是漏刻也名故三光靈曜亦日入三刻為¶
昬不盡為明案馬氏云日未出日没後皆云二刻半前後共五刻今云¶
三商者據整数而言其實二刻半也　昬礼至用鴈　釋曰從此下至¶
主人許賔入授如初礼陳納采問名之礼云下逹者謂未行納采巳前¶
男父先遣媒氏女氏之家通辭往来女氏許之乃遣使者行納采之礼¶
也言下達者男為上女為下取陽唱隂和之義故云下逹謂以言辭下¶
通於女氏也是以下記昬辭云吾子有惠貺室某也注云稱有惠明下¶
達謂此下達也云納采用鴈者昬礼有六五礼用鴈納采問名納吉請¶
期親迎是也唯納徵不用鴈以其自有幣帛可執故也且三礼不云納¶
言納者恐女氏不受&KR0002;春秋納納之義&KR0002;然納采言納者以其始相采¶
<pb:KR1d0027_SBCK_004-1b>¶
擇恐女家不許故言納問名不言納者女氏巳許故不言納也納吉言¶
納者男家卜吉往與女氏復&KR0178;女家翻悔不受故更言納也納徵言納¶
者納幣帛則昬礼成復&KR0178;女家不受故更云納也請期親迎不言納者¶
納幣則昬礼已成女家不得移改故皆不言納也其昬礼有六尊卑皆¶
同故左氏荘公二十二年&KR0052;書冬公如齊納幣&KR0150;梁傳曰納幣大夫之¶
事也礼有納采有問名有納徵有告期四者備而後娶礼也公之親納¶
幣非礼也故譏之彼无納吉者以荘公在母喪内親行納幣非礼之事¶
故関其納吉以非之也　注達通至廉恥　釋曰鄭云必先使媒氏下¶
通其言女氏許之乃後使人納其采擇之礼者欲見納采之前有此下¶
逹之言也案周礼地官有媒氏職是天子之官則諸侯之囯亦有媒氏¶
傳通男女使成昬姻故云媒氏也云用鴈為摯者取其順隂陽往來者¶
案周礼大宗伯云以禽作六摯卿執羔大夫執鴈士執雉此昬礼无問¶
尊卑皆用鴈故鄭注其意云取順隂陽往来也順隂陽往來者鴈木落¶
南翔冰泮北徂夫為陽婦為隂今用鴈者亦取婦人從夫之義是以非¶
礼用湏引詩者證須媒下達之義也云昬必由媒交接設紹介者詩云¶
<pb:KR1d0027_SBCK_004-2a>¶
匪媒不得是由媒也其行五禮自納采巳下皆使使往是交接設紹介¶
也云皆所以養廉恥者解所以須媒及設紹介者皆所以養成男女使¶
有廉恥也使媒通之媵御沃盥交之等皆是行事之漸養廉恥之義也¶
主人至右几　釋曰此女將受男納采之禮故先設神坐乃受之　注¶
主人至首尾　釋曰云筵爲神布席也者下文禮賔云徹几改筵是為¶
人設席故以此爲神席也云戸西者以户西是賔客之位故爲尊處也¶
必以西爲客位者以地道尊右故也知受禮於襧廟者以記云凡行事¶
受諸襧廟也云席西上右設几神不統於人者案郷射燕禮之等設席¶
皆東上是統於人今以神尊不統於人&KR0145;地道尊右之義故席西上几¶
在右也云席有首尾者以公食記蒲筵&KR0841;席皆卷自末是席有首尾也¶
使者玄端至　注使者至緇裳　釋曰云使者夫家之屬者案士冠賛¶
者於中士下差次爲之此云夫家之屬亦當然假令主人是上士屬是¶
中士主人是中士屬是下士主人是下士屬亦當是下士禮窮即同也¶
云玄端士莫夕之服又服以事其廟者此亦如士冠禮玄端士莫夕於¶
朝之服也但士以玄端祭廟今使者服玄端至亦於主人廟中行事故¶
<pb:KR1d0027_SBCK_004-2b>¶
云又服以事其廟也云有司緇裳者案士唯有三等之裳玄裳黃裳雜¶
裳此云緇裳者即玄裳者矣以其緇玄大同小異也然士有三等裳今¶
直言玄裳者據主人是上士而言案士冠云有司如主人服則三等士¶
之有司亦如主人服也　擯者至入告　注擯者至慎也　釋曰云擯¶
者有司佐禮者案士冠禮有司並是主人之屬及羣吏佐主人行禮之¶
人故如此擯者亦是主人有司佐禮者也在主人曰擯云請猶問也禮¶
不必事雖知猶問之重慎也者案論語云無必故云不必事也以其前¶
巳有下達之事今使者来在門外是知有昬事也而猶問之重慎也¶
主人至揖入　釋曰案士冠禮主人迎賔於大門外云主人西面賔東¶
面此及郷飮酒郷射皆不言面位者文不具耳當亦如士冠也　注門¶
外至盛禮　釋曰知門外是大門外者以其大夫唯有兩門&KR0397;門大門¶
而矣廟在&KR0397;門外之東此下有至于廟門明此門外是大門外可知也¶
云不荅拜者奉使不敢當其盛禮者此士卑無君臣之禮故賔雖屬吏¶
直言不荅拜不言辟若諸侯於使臣則言辟是以射禮擯迎入門公拜¶
賔辟不荅拜公食大夫主爲賔己故賔荅拜稽首亦辟乃拜之以其君¶
<pb:KR1d0027_SBCK_004-3a>¶
尊故也　至于至三讓　注入三至碑揖　釋曰凡入門三揖者以其¶
入門賔主將欲相背故須揖賔主各至堂塗北面相見故亦須揖至碑¶
碑在堂下三分庭之一在北是庭中之節故亦須揖但士冠注云入門¶
將右曲揖將北曲揖當碑揖此注至内&KR0764;將曲揖旣曲北面揖當碑揖¶
文不同者鄭舉二文相兼乃足也三者禮之大節尊卑同故郷飲酒郷¶
射聘禮公食大夫皆有此三揖之法但注有詳略耳　主人至再拜¶
釋曰賔則使者也禮之通例賔主敵者賔主俱&KR0155;若士冠與此文是也¶
&KR0002;郷飲酒郷射皆主尊賔卑故初至之時主人&KR0155;一等賔乃&KR0155;至卒洗¶
之後亦俱&KR0155;唯聘禮公&KR0155;二等賔始&KR0155;者彼注云亦欲君行一臣行二¶
也覲禮王使人勞侯氏使者不讓先&KR0155;者奉王命尊故也主人阼階上¶
北面再拜者主人不言當阿則如郷飮酒主人當楣再拜　注阿棟至¶
爲庪　釋曰案郷飲酒聘禮皆云賔當楣無云當阿者獨此云賔當阿¶
故云示親親也凡士之廟五架爲之棟北一楣下有室戸中脊爲棟棟¶
南一架爲前楣楣前接簷爲庪郷射記云序則物當棟堂則物當楣鄭¶
云是制五架之屋也郷大夫射於庠庠則有室故物當前楣士射於序¶
<pb:KR1d0027_SBCK_004-3b>¶
序則無室故物當棟此士之廟雖有室其棟在室外故賔得深入當之¶
也　授于楹閒南面　注授於至授也　釋曰楹閒謂兩楹之閒賔以¶
鴈授主人於楹閒者明和合親好令其賔主逺近節同也凡賔主敵者¶
授於楹閒不敵者不於楹閒是以聘禮賔覿大夫云受幣于楹閒南面¶
鄭注云受幣楹閒敵也聘禮又云公側襲受玉於中堂與東楹之閒鄭¶
注云東楹之閒亦以君行一臣行二至禮賔及賔私覿皆云當東楹是¶
尊卑不敵故不於楹閒也今使者不敵而於楹閒故云明爲合好也云¶
南面並授也者以經云南面不辨賔主故知俱南面並授也　賔降至¶
老鴈　釋曰授鴈訖賔降自西階出門主人降自阼階授老鴈於階立¶
待後事也　注老羣吏之尊者　釋曰大夫家臣稱老是以喪服公士¶
大夫以貴臣爲室老春秋左氏傳云執臧氏老論語云趙魏老禮記大¶
夫室老行事皆是老爲家臣之貴者士雖無君臣之名云老亦是羣吏¶
中尊者也　擯者出請注不必至有無　釋曰此主人不知賔有事¶
使擯出請者亦是不必賔之事有無也　賔執至初禮　釋曰此之一¶
使兼行納采問名二事相因又使還須卜故因即問名乃還卜之故共¶
<pb:KR1d0027_SBCK_004-4a>¶
一使也云主人許者擯請入告乃報賔賔得主人許乃入門&KR0155;堂授鴈¶
與納采禮同故云如初禮也　注問名至爲醴　釋曰言問名者問女¶
之姓氏不問三月之名故下記問名辭云某旣受命將加諸&KR0114;敢請女¶
爲誰氏鄭云誰氏者謙也不必其主人之女是問姓氏也然以姓氏爲¶
名者名有二種一者是名字之名三月之名是也一者是名號之名故¶
孔安國注尚書以舜爲名鄭君目録以曽子爲姓名亦據子爲名皆是¶
名號爲名者也今以姓氏爲名亦名號之&KR0011;也鄭云將歸&KR0114;其吉凶者¶
亦據下記文也　擯者至醴賔　注此醴至厚之　釋曰此下至送于¶
門再拜主人禮賔之事云此醴亦當爲禮者亦士冠禮賔爲醴字彼巳¶
破從禮故云亦此以醴酒禮賔不從醴者以大行人云上公再祼而酢¶
侯伯一祼而酢子男一祼不酢及以酒禮之用齊禮之皆不依酒醴爲¶
名皆取相禮故知此醴亦爲禮敬之禮不取用醴爲醴之義也秋官司¶
儀云諸公相爲賔及將幣賔亦如之注云上於下曰禮敵者曰儐聘禮¶
卿亦云無擯注云無擯辟君是大夫巳上尊得有禮儐兩名士以下卑¶
惟稱禮也　賔禮辭許注禮辭一辭　釋曰禮賔一辭許者主人禮¶
<pb:KR1d0027_SBCK_004-4b>¶
賔之常法郷巳行納采問名賔主之情巳通矣故略行一辭而已　主¶
人至房中　釋曰徹几改筵者於戸西禮神坐徹去其几於後授賔改¶
設其筵設側尊甒醴在東房之中以禮賔也　注徹几至之設　釋曰¶
經云東上者統於主人注云郷爲神今爲人者爲神則西上爲人則東¶
上不同故辨之云側尊亦言無玄酒者醴糟例無玄酒配之以其醴象¶
大古質故士冠與此昬禮之等皆無玄酒也鄭知此亦有篚有籩豆如¶
冠禮者此下云賛者酌醴加角柶明有篚盛之又云賛者薦脯醢則有¶
籩豆可知但冠禮尊在服北南上則此尊與篚等亦南上故云如冠禮¶
之設也　主人至荅拜　釋曰云主人迎賔于廟門外揖讓如初&KR0155;者¶
如納采時三揖三讓也云主人北面再拜者拜賔至此堂飲之是以公¶
食大夫燕禮郷飲酒郷射大射皆云拜至並是拜賔至此堂也但燕禮¶
大射公食大夫皆云至再拜先言至者欲見賔至乃拜之是有尊卑不¶
敵之義餘皆言拜至至在拜下者體敵之義也&KR0002;然此爲禮賔有拜至¶
者前雖有納采問名之事以昬禮有相親之義故雖後亦拜至也聘禮¶
享禮及禮賔不拜至者聘禮不取相親之義故不拜至是以彼鄭注云¶
<pb:KR1d0027_SBCK_004-5a>¶
以賔不於此始至也云主人拂几者此拂几雖不言外拂内拂又不言¶
三案有司徹主人西面左手執几縮之以右袂推拂几三二手横執几¶
進授尸于筵前注云衣袖謂之袂推拂去塵示新云拂者外拂之也則¶
此亦外拂之三也凡行敵禮者拂几皆若此卑於尊者則内拂之故聘¶
禮云宰内拂几三奉兩端以進鄭云内拂几不欲塵坋尊者是也若然¶
冠禮禮賔無几者冠禮比昬爲輕故無几郷飲酒郷射及燕賔賔輕故¶
無几聘賔及公食大夫賔重故有几也云授校者凡授几之法卑者以¶
兩手執几兩端尊者則以兩手於几閒執之授皆然是以聘禮宰夫奉¶
兩端以進有司徹云尸進二手受于手閒注云受從手閒謙也雖不言¶
兩手兩手授之可知又案聘禮云公東南郷外拂几三卒振袂中攝之¶
進西郷賔進訝受几于筵前以此言之公尊中執几以一手則賔以兩¶
手於几兩端執之也而此亦賔主不敵授校者昬禮異於餘禮云拜送¶
者此當再拜送君於聘賔則一拜故聘禮云公一拜送鄭注云公尊也¶
是也此几以安體非己所得故賔受訖然後荅拜下經受醴之時先拜¶
乃受者彼是入口之物已所當得故先拜乃受之云賔以几辟者以賔¶
<pb:KR1d0027_SBCK_004-5b>¶
卑故以几辟聘禮賔卑亦云以几辟有司徹不云以几辟者尊尸故也¶
覲禮不云以几辟者尊王使也凡設几之法受時或受其足或受于手¶
閒皆横受之及其設之皆旋几縱執乃設之於坐南北面陳之位爲神¶
則右之爲人則左之爲異不坐設之者几輕故也　注拂拭至爲枝¶
釋曰鄭知校几足者旣夕記云綴足用燕几校在南御者坐持之故知¶
校是几足也　賛者至于房　注賛佐至作擖　釋曰云賛者亦洗酌¶
加角柶覆之如冠禮矣者案冠禮云賛者洗于房中側酌醴加柶覆之¶
此與冠禮同故知如冠禮矣　主人至拜送注主人至食起　釋曰經¶
唯云主人西北面知疑立者郷飮酒云主人阼階東疑立明此亦然也¶
几主人將授酒醴於筵前待賔即筵前乃授之此鄭云即筵謂就筵前¶
與下賔即筵別也是以冠禮禮子及下禮婦皆於筵西受禮然禮賔進¶
筵前受醴是不獵席之事也云賔復位於西階上北面明相尊敬此筵¶
不主爲飲食起者但此筵爲行禮故拜及啐皆於西階也　賛者至荅¶
拜　釋曰此經云坐奠觶遂拜言遂者因事曰遂因建柶興坐奠觶不¶
復興遂因坐而拜冠禮禮子并醮子及此下禮婦不言坐奠觶遂者皆¶
<pb:KR1d0027_SBCK_004-6a>¶
文不具聘禮賔不言拜者理中有拜可知也注即就至停也釋曰鄭¶
云&KR0021;以右手岀于郷射也云凡&KR0021;於脯醢之豆閒者謂祭脯醢俎豆皆¶
於豆閒此及冠禮郷飲酒郷射燕禮大射皆有脯醢則在籩豆之閒此¶
注不言籩直言豆者省文公食大夫及有司徹豆多者則言祭於上豆¶
之閒也云必所爲&KR0021;者謙敬示有所先也者案曲禮云主人延客祭注¶
云祭祭先也君子有事不忘本也此云謙敬示有所先先即本謂先丗¶
造此食者也云啐甞也甞之者成主人意者主人設饌望賔爲美之今¶
客甞之告旨是成主人意也　賔即至人辭釋曰此奠於薦左不言面¶
位下賛禮婦奠于薦東注云奠于薦東&KR0155;席奠之此云奠于薦東&KR0155;席¶
奠之明皆&KR0155;席南面奠也必南面奠者取席之正又祭酒亦皆南面並¶
因祭酒之面奠之則冠禮禮子亦南面奠之聘禮禮賔賔北面奠者以¶
公親執束帛待賜已不敢稽留故由便疾北面奠之也郷飲酒郷射酬¶
酒不祭不舉不得因祭而奠于薦東也燕禮大射重君物君祭酬酒故¶
亦南面奠云降下也自取脯者尊主人之賜將歸執以反命者案下記¶
云賔右取脯左奉之乃歸執以反命是也　賔降至再拜　注人謂至¶
<pb:KR1d0027_SBCK_004-6b>¶
出去　釋曰鄭知人謂使者從者者以其此脯使者將歸故授從者也¶
又知授於階下西面然後出去者以其賔位在西授脯文在出上故知¶
西階下西面授之然後出去也　納吉至采禮　釋曰案上文納采在¶
前問名在後今此不云如問名而去如納采者問名賔不出大門故此¶
納吉如其納采也　注歸&KR0114;至是定　釋曰鄭知義然者案下記云納¶
吉曰吾子有貺命某加諸&KR0114;占吉使某也敢告凡&KR0114;並皆於禰廟故然¶
也未&KR0114;時恐有不吉㛰姻不定知納吉乃定也　納徵至吉禮　釋曰¶
此納徵無鴈者以有束帛爲贄故也是以孝經鉤命決云五禮用鴈是¶
也案春秋左氏莊公二十二年冬公如齊納幣不言納徵者孔子制春¶
秋變周之文從殷之質故指幣體而言周文故以義言之徵成也納此¶
則昬禮成故云徵也　注徵成至作熏　釋曰云用玄纁者象隂陽備¶
也束帛十端也者周禮凡嫁子娶妻入幣緇帛無過五兩鄭彼注云納¶
幣帛緇婦人隂也凡於娶禮必用其&KR0011;五兩十端也必言兩者欲得其¶
配合之名十象五行十日相成也士大夫乃以玄纁束帛天子加以&KR0150;¶
圭諸侯加以大璋雜記云納幣一束束五兩兩五尋然則每端二丈&KR0002;¶
<pb:KR1d0027_SBCK_004-7a>¶
彼據庶人空用緇色無纁故鄭云用緇婦人隂此玄纁俱有故云象隂¶
陽備也案玉人榖圭天子以聘女大璋諸侯以聘女故鄭據而言焉玄¶
纁束帛者合言之陽竒隂偶三玄二纁也其大夫無冠禮而有昬禮若試¶
爲大夫及幼爲大夫者依士禮&KR0002;五十而爵改娶者大夫昬禮玄纁及¶
鹿皮則同於士餘有異者無文以言也　請期至徵禮　釋曰請期如¶
納徵禮納吉禮如納采禮案上納采之禮下至主人拜送於門外其中¶
揖讓&KR0155;降及禮賔迎送之事此皆如之　注主人至告之　釋曰壻之¶
父使使納徵訖乃下卜㛰月得吉日又使使往女家告日是期由男家¶
來今以男家執謙故遣使者請女家&KR0002;云期由女氏故云請期女氏知¶
陽唱隂和當由男家出故主人辭之使者旣見主人辭遂告主人期日¶
也是以下記云使者曰某使某受命吾子不許某敢不告期曰某日注¶
云某吉日之甲乙是告期之辭故鄭云辭即告也　期初至扃幂　釋¶
曰此文下盡合&KR0543;一節論夫家欲迎婦之時豫陳同牢之饌也云陳三¶
鼎于寢門外東方北面北上者謂在夫寢門外也言東方北面是禮之¶
正但數鼎故云北面北上則此及少牢皆是也特牲陳鼎於門外北面¶
<pb:KR1d0027_SBCK_004-7b>¶
北上當門而不在東方者辟大夫故也今此亦東方不辟大夫者重昬¶
禮攝盛也鼎不言北上直言北面士冠所云是也凡鼎陳于外者北面¶
爲正阼階下西面爲正士喪禮小斂陳一鼎於門外西面者喪禮少變¶
在東方者未忍異於生於大斂大奠及朔月奠旣夕陳鼎皆如大斂奠¶
門外皆西面者亦是喪禮旣夕變也士虞陳三鼎于門外之右北面北¶
上入設于西階前東面北上不在東者旣葬&KR0017;事之反吉故也公食陳¶
鼎七當門南面西上者以賔是外人向外統之　注期取至作密　釋¶
曰云期取妻之日者此陳同牢之饌下云親迎之禮其中無厥明之文¶
明是娶婦之日也云鼎三者&KR0155;豚魚腊也者即經文自顯也云寢壻之¶
室也者命士以上之父子異宫自然别有寢若不命之士父子同宫雖¶
大院同居其中亦隔别各有門戸故經㹅云寢門外也云合&KR0155;合左右¶
胖&KR0155;於鼎也者以夫婦各一故左右胖俱&KR0155;&KR0002;祭則&KR0155;右也云去蹄蹄¶
甲不用也者以其踐地&KR0126;惡也云舉肺脊者食時所先舉者案下文賛¶
者告具揖婦即對筵皆坐祭祭薦黍稷肺即此祭肺也下又云賛爾黍¶
稷授肺脊皆食以湆醬皆祭舉食舉也即此舉肺脊也祭時二肺俱有¶
<pb:KR1d0027_SBCK_004-8a>¶
生人唯有舉肺皆祭今此得有祭肺者禮記郊特牲論娶婦玄冕齊戒¶
&KR0017;神隂陽也故與祭祀同二肺也據下文先用祭肺後用舉肺此經先¶
言舉肺後言祭肺者以舉肺脊長大故先言是以特牲少牢入鼎時舉¶
肺脊在前云肺者氣之主也周人尚焉者案禮記明堂位云有虞氏祭¶
首夏后氏祭心殷祭肝周祭肺鄭注云氣主盛也但所尚不同故云周¶
人尚焉云脊者體之正也食時則祭之者對祭肺未食時祭也云飯必¶
舉之貴之也者但一身之上體揔有二十一節前有肩臂臑後有肫胳¶
脊在中央有三脊正脡横脊而取中央正脊故云體之正凡云先以對¶
後案特牲舉肺脊後食幹骼注云肺氣之主也脊正體之貴者先食啗¶
之所以導食通氣此不言先食啗之從彼可知也云每皆二者夫婦各¶
一耳者釋經多之義云凡魚之正十五而鼎減一爲十四者據特牲記¶
云魚十有五注云魚水物以頭枚數隂中之物重數於月十有五日而¶
盈少牢饋食禮亦云十有五而俎尊卑同則是尊卑同用十五而同鼎¶
也云欲其敵偶也者夫婦各有七也此夫婦&KR0017;神隂陽故同祭禮十五¶
而去一&KR0002;乎生人則與此異故公食大夫一命者七魚再命者九魚三¶
<pb:KR1d0027_SBCK_004-8b>¶
命者十有一魚天子諸侯無文或諸侯十三魚天子十五魚也云腊兔¶
腊也者少牢用麋腊士兔腊可知故曲禮云兔曰明視也云肫或作純¶
純全也凡腊用全者此或少牢文案少牢腊一純注云純猶全也凡牲¶
體則用一胖不得云全其腊則左右體脅相配共爲一體故得全名也¶
特牲少牢亦用全士喪大斂與士虞皆用左胖不全者喪禮略云今文¶
幂皆作密者鄭以省文故兼下綌幂揔疊之故云皆也　饌于至皆蓋¶
　注醯醬至春時　釋曰鄭知以醯和醬者得醯者無醬得醬者無醯¶
&KR0002;和之則夫妻皆有是以知以醯和醬也云生人尚褻味者此文與公¶
食皆以醯和醬少牢特牲不言之故云然也引周禮釋敦皆有蓋者飯¶
冝温比春時故也　大羹湆在爨　注大羹至作汁　釋曰湆與汁一¶
也知大古之羹無鹽菜者左傳&KR0074;二年臧哀伯云大羹不致禮記郊特¶
牲云大羹不和謂不致五味故知不和鹽菜唐虞以上曰大古有此羹¶
三王以來更有鉶羹則致以五味雖有鉶羹猶存大羹不忘古也引周¶
禮者證大羮須&KR0044;故在爨臨食乃取也　尊于至南枋　注墉牆至作¶
柄　釋曰云禁所以庪甒者士冠云甒此亦士禮雖不言甒然此尊亦¶
<pb:KR1d0027_SBCK_004-9a>¶
甒也庪承於甒云禁者因爲酒戒故以禁言之也云玄酒不忘古也者¶
古謂黄帝巳前以禮運云汙尊而抔飲謂神農時雖有&KR0112;稷未有酒醴¶
則神農以上以水爲玄酒也禮運又云後聖有作以爲醴酪據黄帝以¶
後雖有酒醴猶是不忘古也　尊于至合&KR0543;注無玄至曰爵釋曰云¶
無玄酒者略之者此對上文夫婦之尊有玄酒此尊非爲夫婦故略之¶
也云夫婦酌於内尊其餘酌於外尊者據上文玄酒知之云一&KR0155;曰爵¶
者韓詩外傳云一&KR0155;曰爵二&KR0155;曰觚三&KR0155;曰觶四升曰角五&KR0155;曰散是¶
也　主人至前馬　釋曰此至俟于門外論壻親迎之節　注主人至¶
炤道　釋曰云主人壻也者以其親迎向女家女父稱主人男稱壻巳¶
下皆然今此未至女家仍據男家而言故云主人是壻爲婦主故下親¶
迎至男家壻還稱主人也云爵弁而纁裳者下爵弁亦冕之&KR0011;故亦纁¶
裳也云玄冕之次者鄭注周禮弁師云一命之大夫冕而無旒士變冕¶
爲爵弁故云冕之次也云大夫以上親迎冕服者士家自祭服玄端助¶
祭用爵弁今爵弁用助祭之服親迎一爲攝盛則卿大夫朝服以自祭¶
助祭用玄冕親迎亦當玄冕攝盛也若上公有孤之國&KR0012;絺冕卿大夫¶
<pb:KR1d0027_SBCK_004-9b>¶
同玄冕侯伯子男無&KR0012;之國卿絺冕大夫玄冕也&KR0012;卿大夫士爲臣卑¶
復攝盛取助祭之服以親迎則天子諸侯爲尊則衮矣不須攝盛冝用¶
家祭之服則五等諸侯玄冕以家祭則親迎不過玄冕天子親迎當服¶
衮冕矣是以禮記郊特牲云玄冕齊戒&KR0017;神隂陽也將以爲社稷主以¶
社稷言之據諸侯而說故知諸侯玄冕也其於&KR0012;卿雖絺冕以助祭至¶
於親迎亦用玄冕臣乃不得過君故也云冕服迎者&KR0017;神之&KR0017;神之者¶
所以重之親之者郊特牲文云纁裳者衣緇衣不言衣與帶而言袘者¶
空其文明其與袘俱用緇者鄭言纁裳者衣緇衣言緇衣即玄衣大同¶
故也上士冠陳爵弁服云緇衣緇帶此文有緇袘無衣帶二字故云空¶
其文以袘著緇者欲見袘與衣帶色同故云俱用緇也云袘謂縁者謂¶
純縁於裳故字從衣云袘之言施者義取施及於物故作施也云以緇¶
縁裳象陽氣下施者男陽女隂男女相交接示行事有漸故云象陽氣¶
下施故以衣帶上體同色之物下縁於裳也云從者有司也乗貳車從¶
行者也者以士雖無臣其僕隷皆曰有司使乗貳車從壻大夫巳下有¶
貳車士無貳車此有者亦是攝也云墨車&KR0238;車者案巾車注云棧車不¶
<pb:KR1d0027_SBCK_004-10a>¶
革輓而漆之則士之棧車漆之但無革爲異耳案考工記云棧車欲其¶
弇鄭云無革輓又云飾車欲其侈鄭云革鞔則大夫巳上皆以革輓則¶
得飾車之名飾者革上又有漆飾士卑無飾雖有漆不得名墨車故唯¶
以棧車爲名&KR0002;然自卿巳上更有異飾則又名玉金象夏&KR0144;夏縵之等¶
也云士乗墨車攝盛也者案周禮巾車云一曰玉路以祭祀又云金路¶
同姓以封象路異姓以封革路以封四衛木路以封蕃國&KR0012;乗夏&KR0144;卿¶
乗夏縵大夫乗墨車士乗棧車庶人乗役車士乗大夫墨車爲攝盛則¶
大夫當乗卿之夏縵卿當乗&KR0012;之夏&KR0144;巳上有木路質而無飾不可使¶
&KR0012;乗之禮窮則同也&KR0012;還乗夏&KR0144;又於臣之外特置亦是尊尊則尊矣¶
不欲攝盛若然庶人當乗士之棧車則諸侯天子尊則尊矣亦不假攝¶
盛依巾車自乗本車矣玉路祭祀不可以親迎當乗金路矣以攝言之¶
士之子冠與父同則昬亦同但尊適子皆與父同庶子冝降一等也¶
婦車至有裧　注亦如至有蓋　釋曰婦車亦墨車但有裧爲異耳云¶
士妻之車夫家共之者即此是也云大夫以上嫁女則自以車送之者¶
案宣公五年冬左傳云齊髙固及子叔&KR0078;來反馬也休以爲禮無反馬¶
<pb:KR1d0027_SBCK_004-10b>¶
而左氏以爲得禮禮婦人謂嫁曰歸明無大故不反於家經書髙固及¶
子叔&KR0078;來故譏乗行匹至也士昬皆異據士禮無反馬蓋失之矣士昬¶
禮曰主人爵弁纁裳緇袘從者畢玄端乗墨車從車二乗執燭前馬婦¶
車亦如之有裧此婦乗夫家之車鵲巢詩曰之子于歸百兩御之又曰¶
之子于歸百兩將之國君之禮夫人始嫁自乗其車也何彼襛矣篇曰¶
&KR0154;不肅雍王&KR0078;之車言齊侯嫁女以其母王&KR0078;始嫁之車逺送之則天¶
子諸侯女嫁留其車可知今髙固大夫反馬大夫亦留其車禮雖散亡¶
以詩論之大夫以上至天子有反馬之禮留車妻之道反馬壻之義髙¶
固秋月逆叔&KR0078;冬來反馬則婦人三月祭行故行反馬禮也以此鄭箴¶
膏肓言之則知大夫巳上嫁女自以其車送之&KR0002;然詩注以爲王&KR0078;嫁¶
時自乗其車箴膏肓以爲齊侯嫁女乗其母王&KR0078;始嫁時車送之不同¶
者彼取三家詩故與毛詩異也凡婦車之法自士巳上至&KR0012;卿皆與夫¶
同有裧爲異至于王后及三夫人并諸侯夫人皆乗翟車案周禮巾車¶
王后之五路重翟厭翟安車皆有容蓋又云翟車輦車鄭注云詩國風¶
碩人曰翟蔽以朝謂諸侯夫人始來乗翟蔽之車以朝見於君成之也¶
<pb:KR1d0027_SBCK_004-11a>¶
此翟蔽蓋厭翟也然則王后始來乗重翟受又詩序云王&KR0078;下嫁於諸¶
侯車服不繫其夫下王后一等以此差之王后始來乗重翟則上公夫¶
人用厭翟侯伯子男夫人用翟車&KR0002;然巾車安車次厭翟在翟車之上¶
者以其安車在宫中所乗有容蓋與重翟厭翟有屈退之在下其實安¶
車無翟飾不用爲嫁時所乗也三夫人與三公夫人當用翟車九嬪與¶
&KR0012;妻同用夏&KR0144;丗婦與卿大夫妻同用夏縵女御與士妻同用墨車也¶
其諸侯夫人姪娣及二媵并姪娣依次下夫人以下一等爲差也云裧¶
車裳幃周禮謂之容者案巾車職重翟厭翟安車皆有容蓋鄭司農云¶
容謂幨車山東謂之裳幃或謂之潼容後鄭從之衛詩云漸車帷裳是¶
山東名幃裳也云車有容則固有蓋者巾車云有容蓋容蓋相配之物¶
此旣有裧之容明有蓋可知故云固有蓋矣至于門外　注婦家大門¶
之外　釋曰知是大門外者以下有揖入乃至廟廟在大門内故知此¶
大門外也　主人至右几　注主人至布席釋曰以先祖之遺體許人¶
將告神故女父先於廟設神席乃迎壻也¶
<pb:KR1d0027_SBCK_004-11b>¶
儀禮䟽卷第四¶
