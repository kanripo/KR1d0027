# -*- mode: mandoku-view -*-
#+TITLE: 儀禮疏
#+DATE: 2015-09-23 09:37:40
#+PROPERTY: JUAN 45
<pb:KR1d0027_SBCK_045-1a>¶
重刻宋本儀禮䟽後序¶
道光庚寅歳閬原觀察重刻所藏宋景祐官本¶
五十卷賈公彦儀禮䟽自一至卅一又自卅八¶
至五十旣成以千里平日粗涉此經命以一言¶
綴於後千里思夫治經者期曉然乎經之意而¶
巳經之意不易曉曉之必由注經注之意不易¶
曉曉之必由䟽此讀䟽之所以爲治經先務歟¶
讀賈公彦之䟽由之以曉經注之意者最多舉¶
其一言之郷飲酒禮䟽曰鄭注郷射云昔大王¶
王季文王始居岐山之陽彼兼言文王者欲見¶
<pb:KR1d0027_SBCK_045-1b>¶
文王未受命以前亦得召南之化此不兼言文¶
王者據文王徙豐受命之後專行周南之敎賈¶
合郷飲酒郷射燕三篇之注周南召南者而䟽¶
通其意也學子但讀此䟽則郷飲酒之注與燕¶
同不兼言文王者可以曉然而郷射之注與郷¶
飲酒燕不同兼言文王者亦可以曉然又何用¶
如若膺大令待其晚年别讀詩序先王之所以¶
敎鄭注而後始見其或不言文王或言文王有¶
不合仍未述及賈公彦具有明文轉謂從前不¶
能知此哉用是推之治經者必以讀䟽爲先務¶
<pb:KR1d0027_SBCK_045-2a>¶
斷斷然矣今閬原觀察知所先後獨舉罕遘之¶
本用餉學子可謂盛心千里轉慮此後得之較¶
易而讀者通患習焉弗察爰附著之若乃是書¶
流傳之緒美善之徵校刊之例此不具出者見¶
觀察所自序中也元和顧千里撰¶
<pb:KR1d0027_SBCK_045-2b>¶

