# -*- mode: mandoku-view; -*-
#+TITLE: 儀禮疏
#+DATE: 2015-09-11 23:37:07.717153
#+PROPERTY: ID KR1d0027
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB05n0576-003儀禮疏-卷三.
<pb:KR1d0027_SBCK_003-1a>¶
儀禮䟽卷第三¶
　　　　唐朝散大夫行太學博士弘文館學士臣賈公彦　等撰¶
若不至用酒　注&KR0002;不至爲禮　釋曰自此巳上說周禮冠子之法自¶
此巳下至取籩脯以降如初&KR0003;夏殷冠子之法云&KR0002;不醴則醮用酒者¶
案上文適子冠於阼三加訖一醴於客位是周法今云若不醴則醮用¶
酒非周法故知先王法矣故鄭云若不醴謂國有舊俗可行聖人用焉¶
不改者也云聖人者即周公制此儀禮用舊俗則夏殷之禮是也云曲¶
禮曰巳下者是下曲禮文也云君子行禮不求變俗者與下文爲目謂¶
君子所往之國不求變彼國之俗&KR0002;衛居殷墟者也云祭祀之禮者若¶
郊特牲云殷人先求諸陽周人先求諸隂求諸陽者先合樂乃灌地降¶
神也求諸隂者謂先灌地乃合樂&KR0002;衛居殷地用殷禮則先合樂乃灌¶
也云居喪之服者謂若檀弓周之諸侯絶旁期降上下殷之諸侯服旁¶
期不降上下衛居殷墟亦不降上下也云哭泣之位者殷禮無文亦應¶
有異也云皆如其國之故者謂上所云皆如其故國之俗而行之云是¶
者依先王舊俗而行不改之事向來所解引曲禮據人君施化之法不¶
<pb:KR1d0027_SBCK_003-1b>¶
<pb:KR1d0027_SBCK_003-1b>¶
醴不言禁醴非飲醉之物故不設戒也此用酒酒是所飲之物恐醉因¶
而禁之故云因爲酒戒&KR0002;然玄酒非飲亦爲禁者以玄酒對正酒不可¶
一有一無故亦同有禁也云不忘古也者上古無酒今雖有酒猶設之¶
是不忘古也　洗有至南順　注洗庭至上也　釋曰知洗庭洗者上¶
周法用醴之時醴之尊在房今醮用酒與常飮酒同故洗亦當在庭是¶
以下云賔降取爵于篚卒洗&KR0155;酌故知洗在庭也設洗法在設尊前此¶
洗亦當在設尊前設之故此直云洗有篚在西不言設也若然上不言¶
設洗者以其上云醮用酒即連云尊文勢如此故不言設洗云當東榮¶
南北以堂深者上巳有文也云篚亦以盛勺觶者周法用醴在房庭洗¶
無篚此用酒庭洗有篚故周公設經辯其異者但醴篚在房以盛勺觶¶
此庭洗篚亦盛勺觶故云亦也云南順北爲上也者席之制有首尾者¶
據識之先後爲首尾此篚亦云上者應亦有記識爲上下以其南順之¶
言故北爲上也　始加至&KR0155;酌　注始加至東房　釋曰云始加醮用¶
脯醢者此言與周別之事周家三加訖乃一醴於客位用脯醢此加訖¶
即醮於客位用脯醢是其不同也但言始加醮用脯醢者因言與周異¶
<pb:KR1d0027_SBCK_003-2a>¶
之意其實未行事是以下乃始云賔降取爵于篚也云加冠於東序醮¶
之於戸西同耳者經不見者嫌與周異故辯之其經不言冠者醮之處¶
即與周同故經不見也云始醮亦薦脯醢者以其經云醮用脯醢汎言¶
若醮用酒未著其節故亦如上周家三加始薦脯醢云賔降者爵在庭¶
酒在堂將自酌也者決周家醴在房賛者酌授賔賔不親酌此則賔親¶
酌酒洗爵故有&KR0155;降也云辭降如初如將冠時降盥辭主人降也者欲¶
見用醴時直有將冠時賔降無賔降取爵以其酌在房故也今云如初¶
者唯謂如將冠降盥之事也云凡薦出自東房者用醴時尊在房脯醢¶
出自東房醮用酒酒尊在堂脯醢亦出自東房郷飲酒郷射特牲少牢¶
薦者皆出東房故云凡以該之也冠者至如初　注賛者至薦之　釋¶
曰此經略言拜受荅拜不言處所面位言如初者以其雖用酒與周異¶
自外與周同故直言如初也是以鄭取上醴子法以言之故言如初以¶
結之也云於賔荅拜賛者則亦薦之者經直云拜受荅拜如初亦不言¶
出薦之時節故鄭別言之亦當如周家醴子時薦也凡醴子醴婦并昬¶
禮禮賔面位不同者皆隨時之便故不同也冠者至筵西　注冠者至¶
<pb:KR1d0027_SBCK_003-2b>¶
之筵　釋曰此經雖用醴酒不同其於行事與周禮醴子同但位有異¶
彼一加訖入房易服訖出房立待賔容命此則醮訖立於席西待賔命¶
爲異皆爲更加皮弁也云興筵末坐啐酒者爲醮於客位敬之故也昬¶
禮禮賔與聘禮禮賔在西階上啐醴者昬禮注云此筵不主爲飲食起¶
聘禮注云糟醴不卒故也冠子用醴拜此醮子用酒亦拜者以與醴子¶
同是成人法拜啐故雖用醮亦拜啐也　徹薦至不徹　注徹薦至便¶
也　釋曰云徹薦與爵者辟後加也者案下文云加皮弁如初儀再醮¶
攝酒其他皆如初酒則云攝明因前也除酒之外云其他如初明薦爵¶
更設是後加卒設於席前也故知前云徹薦爵爲辟後加也　加皮至¶
如初　注攝猶至爲聶　釋曰云攝猶整也整酒謂撓之者案有司徹¶
云司宫攝酒注云更洗益整頓之不可云洗亦當爲撓謂更撓攪添益¶
整頓示新也　加爵至于母　注乾肉至甞之　釋曰前二醮有脯醢¶
更加此乾肉折俎言嚌之者嚌謂至齒甞之案下&KR0002;殺再醮不言攝此¶
經再醮言攝三醮不言攝則再醮之後皆有攝互文以見義也云取脯¶
見于母者亦適東壁俠拜與周同案下文若殺巳下云卒醮取籩脯以¶
<pb:KR1d0027_SBCK_003-3a>¶
降此亦取籩脯乾肉曰脯云乾肉牲體之脯也者案周禮腊人云掌乾¶
肉凡田獸之脯腊鄭注云大物解肆乾之謂之乾肉若今梁州烏翅矣¶
薄析曰脯捶之而施薑桂曰腵脩&KR0002;然乾肉與脯脩別言若今梁州烏¶
翅者或爲豚解而七體以乾之謂之乾肉及用之將&KR0155;于俎則節析爲¶
二十一體與燕禮同故緫名乾肉折俎也　若殺至扃鼏　注特豚至¶
爲密　釋曰上醮子用乾肉不殺自此至取籩脯以降論夏殷醮子殺¶
牲之事殺言若者是不定之辭殺與不殺俱得云若也云載合&KR0155;者在¶
鼎曰&KR0155;在俎曰載載在後今先言載後言&KR0155;又合字在載&KR0155;之閒通事¶
之者欲見在俎在鑊俱曰合也云設扃鼏者以茅覆鼎長則束其本短¶
則編其中案冬官匠人廟門容大扃七个注云大扃牛鼎之扃長三尺¶
又曰闈門容小扃參个注云小扃膷鼎之扃長二尺皆依漢禮而知今¶
此豚鼎之扃當用小扃也云特豚一豚也者此特&KR0002;郊特牲之特皆以¶
特爲一也云凡牲皆用左胖者案特牲少牢皆用右胖少儀云大牢則¶
以牛左肩折九个爲歸胙用左則用右而祭之郷飲酒郷射主人用右¶
體生人亦與祭同用右者皆據周而言也此云用左鄭據夏殷之法與¶
<pb:KR1d0027_SBCK_003-3b>¶
周異也但士虞喪祭用左反吉故也云煑於鑊曰亨者案特牲云亨于門¶
外東方西面北上注云亨煑也亨豕魚腊以鑊各一爨詩云誰能亨魚¶
漑之釡鬵是鑊爲亨也云在鼎曰&KR0155;在俎曰載者案昬禮云特豚合&KR0155;¶
又云側載特牲亦云卒載加匕于鼎少牢云司馬&KR0155;羊實于一鼎皆是¶
在鼎曰&KR0155;在俎曰載之文但在鼎直有&KR0155;名在俎則&KR0155;載兩稱也故少¶
牢云&KR0155;羊載右胖&KR0155;豕其載如羊有司徹亦云乃&KR0155;注云&KR0155;牲體於俎也¶
是在俎&KR0155;載二名也云載合&KR0155;者明亨與載皆合左右胖者以&KR0155;載並¶
陳又合在二者之間故知從鑊至俎皆合左右胖也云離割也割肺者¶
使可祭也可嚌也者凡肺有二種一者舉肺一者祭肺就舉肺之中復¶
有三稱一名舉肺爲食而舉二名離肺少儀云三牲之肺離而不提心¶
也三名嚌肺以齒嚌之此三者皆據生人爲食而有也就祭肺之中亦¶
復有三稱一者謂之祭肺爲祭先而有之二者謂之忖肺忖切之使斷¶
三者謂之切肺名雖與忖肺異切肺則忖肺也三者皆爲祭而有若然¶
切肺離肺指其形餘皆舉其義稱也云今文扃爲&KR0599;古文鼏爲密者一¶
部之内皆然不從今文故疊之也　始醮如初　注亦薦至徹矣　釋¶
<pb:KR1d0027_SBCK_003-4a>¶
曰云始醮如初者此一醮與不殺同未有所加故云如初也　再醮至¶
栗脯　注蠃醢至爲蝸　釋曰此二豆二籩増數者爲有殺牲故盛其¶
饌也案鄭注周禮醢人云細切爲虀全物&KR0002;䐑爲菹作醢及臡者先膊¶
乾其肉乃後剉之雜以梁麴及鹽漬以美酒塗置甀中百日則成矣是¶
作醢及菹之法也云蠃醢螔蝓醢者爾雅文　三醮至嚌肺　注攝酒¶
至脯醢　釋曰云攝酒如再醮則再醮亦攝之矣者周公作經取省文¶
再醮不言攝酒以三醮如之則再醮攝之可知故鄭云再醮亦攝之矣¶
云加俎嚌之嚌當爲祭字之誤也者經有二嚌不破如初嚌之嚌唯破¶
加俎嚌之字者以祭先之法祭乃嚌之又不冝有二嚌故破加俎之嚌¶
爲祭也云祭俎如初如祭脯醢者以三醮唯祭俎之肺不復祭脯醢也¶
若然前不殺之時一醮徹脯醢爲辭再醮之脯醢至再醮不言徹脯醢¶
者以三醮上唯加乾肉不薦脯醢故不徹也今殷亦然一醮徹薦辭至¶
再醮亦不徹薦直徹爵而已亦爲三醮以不加籩豆加牲俎是以祝辭¶
一醮亦云嘉薦至三醮者直云籩豆有楚楚陳列貌是三醮不加籩豆¶
明文也　卒醮至如初　釋曰此取籩脯見母與前不異上周法與不¶
<pb:KR1d0027_SBCK_003-4b>¶
殺皆不云籩者上皆直薦脯醢不云籩豆此&KR0002;殺云兩籩故云籩脯若¶
然旣殺有俎肉而取脯者見其得禮而已故不取俎肉如若得束帛者¶
不須取脯是以冠禮禮賔得束帛皆不取脯也　若&KR0012;至戒宿　注父¶
兄諸父諸兄　釋曰上陳士有父加冠禮訖自此至東塾北面論士之¶
無父自有加冠之法也周公作文於此乃見之者欲見周與夏殷孤子¶
同冠於阼階禮之於客位惟一醮三醴不同耳是以作經言其與上異¶
者而已言父兄諸父諸兄者以其上文父兄非直戒宿而已故知此是¶
諸父諸兄非已之親父親兄也　冠之至於阼　注冠主至作醴　釋¶
曰云主人紒而迎賔者即上采衣紒是也云拜揖讓立于序端者謂主¶
人出先拜賔荅拜訖揖讓而入于廟門旣入門又三揖至階又三讓而¶
&KR0155;堂乃立于東序端賔&KR0155;立西序端一皆如上父兄爲主人故作文省¶
略緫云揖讓立于序端皆如冠主也云禮於阼者别言其異者也云今¶
文禮作醴者鄭不從今文者以其言醴則不兼於醮言禮則兼醴醮二¶
法故也　凡拜至荅拜　釋曰此亦異於父在者云凡拜者謂初拜至¶
及啐拜之等賔主皆北面與父在時拜于筵西南面賔拜于序端東面¶
<pb:KR1d0027_SBCK_003-5a>¶
爲異也　&KR0002;殺至北面　釋曰云若殺者有則殺無則已故云若不定¶
之辭也言舉鼎者謂於廟門外之東壁鑊所舉至廟門外之東直東塾¶
二鼎豚魚腊鼎皆北向相重而列之也　注&KR0012;子至門外　釋曰案上¶
文父在亦有殺法今鄭云孤子得申禮盛之者不爲殺起止爲陳鼎于¶
外而言鄭知父在有鼎不陳於外者以上文若殺直云特豚載合&KR0155;不¶
辯外内孤子乃云舉鼎陳于門外&KR0011;于上父在陳鼎不於門外也凡陳¶
鼎在外者賔客之禮也在内者家私之禮也是在外者爲盛也今孤子¶
則陳鼎在外故云孤子得申禮盛之也　&KR0002;庶至醮焉　釋曰上巳言¶
三代適子冠禮訖此經論庶子加冠法也周公作經於三代之下言之¶
則三代庶子冠禮皆於房外同用醮矣但不知三代庶子各用幾醮耳¶
今於周之適子三加一醴夏殷適子三加三醮是以下文祝辭三醴一¶
而醮三皆爲三代而爲言至於三代庶子皆不見别辭則周之庶子冝¶
依適子用一醮夏殷庶子亦依三醮三代適子有祝辭言庶子則無故¶
下文注云凡醮者不祝　注房外至不尊　釋曰知房外謂尊東也者¶
上陳尊在房戸之間案郷飲酒賔東則東則尊東明此亦於尊東也云¶
<pb:KR1d0027_SBCK_003-5b>¶
不於阼階非代也者案下記云適子冠於阼以著代也明庶子不於阼¶
非代故也云不醮於客位成而不尊者下記云醮於客位加有成也是¶
適子於客位成而尊之此則成而不尊故因冠之處遂醮焉　冠者至¶
階下　釋曰案内則云舅没則姑老若死當云没不得云不在且母死¶
則不得使人受脯今言不在者或歸寕或疾病也使人受脯爲母生在¶
於後見之也　戒賔至之也　注吾子至爲謀　釋曰自此至唯其所¶
當者周公設經直見行事恐失次第不言其辭今行事旣終緫見戒賔¶
醮及爲字之辭也云某有子某者上某主人名下某子之名加布初加¶
緇布冠也云願吾子之教之也者即此以加冠行禮爲敎之也云吾子¶
相親之辭吾我也者謂自己身之子故云吾子相親之辭也云子男子¶
之美稱者古者稱師曰子又公羊傳云名不若字字不若子是子者男¶
子之美稱也今請賔與子加冠故以美稱呼之也　注今吉至首也¶
釋曰元首左傳曰先軫入狄師而死之狄人歸先軫之元是元爲首又¶
尚書云君爲元首亦是元爲首也　注爾汝至福也　釋曰云旣冠爲¶
成德者案冠義旣冠責以父子君臣長幼之禮皆成人之德云祺祥也¶
<pb:KR1d0027_SBCK_003-6a>¶
者祺訓爲祥祥又訓爲善也云因冠而戒者則經棄爾幼志順爾成德¶
是也云且勸之者即經云壽考惟祺介爾景福是也　再加至爾服¶
注辰子至重也　釋曰上云令月吉日此云吉月令辰互見其言是作¶
文之體無義例也云辰子丑也者以十幹配十二辰直云辰子丑明有¶
幹可知即甲子乙丑之&KR0011;略言之也　注黃黃至疆竟　釋曰爾雅云¶
黃髮齯齒故以黃爲黃髮也云耇凍棃者爾雅云耇老壽也此云耇凍¶
棃者以其面似凍棃之色故也　醴辭至令芳　注嘉善至香也　釋¶
曰謂脯醢爲善薦芳香者謂作之依時又造之依法故使芳香而善也¶
注善父至不祝　釋曰善父母爲孝善兄弟爲友者爾雅文不言善事¶
父母善事兄弟者欲見非且善事兄弟而亦爲兄弟之所善者諸行周¶
備之意也云凡醮者不祝者案上文前後例周與夏殷冠子法其加冠¶
祝辭三節不辨三代之異則三代祝辭同可知也至於周醮之辭三等¶
别陳之者以其數異辭冝不同故也若然醮辭唯據適子而言以其將¶
著代重之故備見祝辭也此注云凡醮者不祝者言凡謂庶子也旣不¶
出冠於阼又不禮於客位無著代之理故略而輕之也亦不設祝辭者¶
<pb:KR1d0027_SBCK_003-6b>¶
曽子問注云凡殤不祭之&KR0011;也其天子冠禮祝辭案大戴禮公冠篇成¶
王冠周公爲祝辭使王近於人逺於天嗇於時惠於財其辭旣多不可¶
具載其諸侯無文蓋亦有祝辭異於士也　注湑清也伊惟也　釋曰¶
湑泲酒之稱故伐木詩云有酒湑我注云湑莤之文鳧鷖詩云爾酒旣¶
湑注云湑酒之泲者是湑爲清也云伊惟也者助句辭非爲義也　注¶
旨美至之貌　釋曰楚茨詩亦云籩豆有楚注云楚陳列之貌是用其¶
再醮之籩豆不増改之故云有楚也　注肴&KR0155;至謂豚　釋曰云折俎¶
者即謂折上&KR0002;殺之豚也　字辭至爾字　釋曰此字文在三代之下¶
而言則亦遂三代字辭同此辭賔直西序東面與子爲字時言之也¶
冝之至所當　釋曰云伯某甫者某若云嘉也但設經不得定言人字¶
故言甫爲且字是以禮記諸侯薨復曰臯某甫復鄭云某甫且字以臣¶
不名君且爲某之字呼之即此某甫立爲且字言伯仲叔季者是長幼¶
次第之稱&KR0002;兄弟四人則依次稱之夏殷質則積仲周文則積叔若管¶
叔霍叔之&KR0011;是也云唯其所當者二十冠時與之作字猶孔子生三月¶
名之曰丘至二十冠而字之曰仲尼有兄曰伯居第二則曰仲但殷質¶
<pb:KR1d0027_SBCK_003-7a>¶
二十爲字之時兼伯仲叔季呼之周文二十爲字之時未呼伯仲至五¶
十乃加而呼之故檀弓云五十以伯仲周道也是呼伯仲之時則兼二¶
十字而言若孔子生於周代從周禮呼尼甫至五十去甫以尼配仲而¶
呼之曰仲尼是也若然二十冠而字之未呼伯仲叔季今於二十加冠¶
而言者一則是殷家冠時遂以二十字呼之二則見周家若不死至五¶
十乃加而呼之若二十巳後死雖未滿五十即得呼伯仲知義然者見¶
慶父乃是莊公之弟桓六年莊公生至閔公二年慶父死時莊公未滿¶
五十慶父乃是莊公之弟時未五十慶父死號曰共仲是其死後雖未¶
五十得呼仲叔季故二十冠時則以伯仲叔季當擬之故云唯其所當¶
也　注于猶至作父　釋曰知甫是丈夫之美稱者以其人之賢愚皆¶
以爲字故隱元年公及邾儀父盟于蔑榖梁傳云儀字也父猶傅也男¶
子之美稱也是也云孔子爲尼甫者哀十六年孔丘卒哀公誄之曰哀¶
哉尼甫因字號謚曰尼甫也云周大夫有嘉甫者桓公十五年天王使¶
嘉甫來求車是也云宋大夫有孔甫是其&KR0011;者案左氏傳桓二年孔父¶
嘉爲司馬是也鄭引此者證有冠而爲此字之意故云是其&KR0011;也又甫¶
<pb:KR1d0027_SBCK_003-7b>¶
字或作父者字亦通或尼甫嘉莆孔甫等見爲父字者也　屨夏至博¶
寸　注屨者至廣也　釋曰自此至繐屨論三服之屨不於上與服同¶
陳者一則屨用皮葛冬夏不同二則屨在下不冝與服同列故退在於¶
此此言夏用葛下云冬皮則春冝從夏秋冝從冬故舉冬夏寒暑極時¶
而言詩魏地以葛屨履霜刺褊也云屨者順裳色者禮之通例衣與冠¶
同屨與裳同故云順裳色也云玄端黒屨以玄裳爲正也者以其玄端¶
有玄裳黃裳雜裳經唯云玄端黒屨與玄裳同色不取黃裳雜裳故云¶
以玄裳爲正也云絇之言拘也以爲行戒者以拘者自拘持之言故云¶
以爲行戒也云狀如刀衣&KR0569;在屨頭者此以漢法言之今之屨頭見有¶
下&KR0569;似刀衣&KR0569;故以爲況也云繶縫中紃也者謂牙底相接之縫中有¶
絛紃也云純縁也者謂遶口縁邊也云皆青者以經三者同云青也云¶
博廣也者謂純所施廣一寸也　素積至博寸　注魁蜃蛤柎注者¶
釋曰以魁蛤灰柎之者取其白耳云魁蜃蛤者魁即蜃蛤一物是以周¶
禮地官掌蜃掌共白盛之蜃鄭司農云謂蜃炭引此士冠白屨以魁柎¶
之玄謂今東萊用蛤謂之义灰云是也云柎注者以蛤灰塗注於上使¶
<pb:KR1d0027_SBCK_003-8a>¶
色白也　爵弁至博寸　注爵弁至繢次　釋曰案此三服見屨不同¶
何者玄端以衣見屨以玄端有黃裳之等裳不得舉裳見屨故舉玄端¶
見屨也皮弁以素積見屨屨裳同色是其正也爵弁旣不舉裳又不舉¶
衣而以爵弁見屨者上陳服已言纁裳裳色自顯以與六冕同玄衣纁¶
裳與冕服之嫌故不以衣裳而以首服見屨也云爵弁屨以黒爲飾爵¶
弁尊其屨飾以繢次者案冬官畫繢之事云青與白相次赤與黒相次玄¶
與黃相次鄭云此言畫繢六色所象及布采之第次繢以爲衣又云青¶
與赤謂之文赤與白謂之章白與黒謂之黼黑與青謂之黻鄭云此言¶
刺繡采所用繡以爲裳此是對方爲繢次比方爲繡次案鄭注屨人云¶
&KR0232;下曰舄襌下曰屨又注云凡舄之飾如繢之次凡屨之飾如繡之次也¶
者即上黒屨以青爲絇繶純白屨以黒爲絇繶純則白與黑黒與青爲¶
繡次之事也今次爵弁纁屨纁南方之色赤不以西方白爲絇繶純而¶
以北方黒爲絇繶純者取對方繢次爲飾舉舄者尊爵弁是祭服故飾¶
與舄同也　冬皮屨可也　釋曰冬時寒許用皮故云可也　不屨繐¶
屨注繐屨至曰繐　釋曰案喪服記云繐衰四&KR0155;有半繐衰旣是喪¶
<pb:KR1d0027_SBCK_003-8b>¶
服明繐屨亦是喪屨故鄭云喪屨也云縷不灰治曰繐者斬衰冠六&KR0155;¶
傳云鍜而勿灰則四&KR0155;半不灰治可知言此者欲見大功末可以冠子¶
恐人以冠子故於屨末因禁之也　記冠義釋曰凡言記者皆是記經¶
不備兼記經外逺古之言鄭注燕禮云後丗衰微幽厲尤甚禮樂之書¶
稍稍廢棄蓋自爾之後有記乎又案喪服記子夏爲之作傳不應自造¶
還自解之記當在子夏之前孔子之時未知定誰所録云冠義者記士¶
冠中之義者記時不同故有二記此則在子夏前其周禮考工記六國¶
時所録故遭秦燔滅典籍有韋氏雕氏闕其記則在秦漢之際儒者記¶
之故王制有正聽之&KR0068;木之下異時所記故其言亦殊也　始冠至可¶
也　注大古至是也　釋曰此經直言加緇布冠不言有緌無緌又不¶
言加冠之後此緇布冠更著以不故言不緌不更著之事也云大古冠¶
布者謂著白布冠也云齊則緇之者將祭而齊則爲緇者以&KR0017;神尚幽¶
暗也云其緌也孔子曰吾未之聞也者孔子時有緌者故非時人緌之¶
諸侯則得著緌故玉藻云緇布冠繢緌諸侯之冠也鄭云尊者飾也經¶
士冠不得緌也云冠而敝之可也者據士以上冠時用之冠訖則敝去¶
<pb:KR1d0027_SBCK_003-9a>¶
之不復著也&KR0002;庶人猶著之故詩云彼都人士臺笠緇撮是用緇布冠¶
籠其髮是庶人常服之矣云大古唐虞以上者此記與郊特牲皆陳三¶
代之冠云牟追章甫委貌之等鄭注郊特牲云三代改制齊冠不復用¶
也以白布冠質以爲喪冠也三代旣有此明大古是唐虞巳上可知云¶
未之聞大古質蓋亦無飾者此經據孔子時非其著緌未知大古有緌¶
以不故鄭云大古質無飾也云重古始冠冠其齊冠者以經云始冠緇¶
布之冠即云大古冠布則齊冠一也故鄭云冠其齊冠也云白布冠者¶
今之喪冠是也者以其大古時吉凶同服白布冠未有喪冠三代有牟¶
追之等則以白布冠爲喪冠若然喪服起自夏禹以下也　適子至成¶
也　注醮夏至人也　釋曰此記人說夏殷法可兼于周以其於阼及¶
三加皆同唯醮醴有異故知舉二以見一也　冠而至名也　姓名者¶
至無之　釋曰案内則云子生三月父名之不言母今云受於父母者¶
夫婦一體受父即是受於母故兼言也云冠成人益文者對名是受於¶
父母爲質字者受於賔爲文故君父之前稱名至於他人稱字也是敬¶
其名也　委貌至道也　釋曰記人歷陳此三代冠者上緇布冠記諸¶
<pb:KR1d0027_SBCK_003-9b>¶
<pb:KR1d0027_SBCK_003-9b>¶
<pb:KR1d0027_SBCK_003-9b>¶
殤故也雖早冠亦行士禮而冠是大夫無冠禮也云二十而冠急成人¶
也五十乃爵重官人也者解試爲大夫二十則其爵命要待五十意也¶
云大夫或時改娶有昬禮者釋經而有其昬禮以其三十而取五十乃¶
命爲大夫則昬時猶爲士何得有大夫昬禮乎五十巳後容改娶故有¶
大夫昬禮也若然案下文古者生無爵鄭云古謂殷此經以古爲周初¶
者下云古者生無爵對周時士生有爵故知古者生無爵據殷也今此¶
云古者以周末時大夫冠對周初時無若以古者爲殷時則周家有大¶
夫冠禮何得言周末始有乎明古者據初而言也　公侯至造也　注¶
造作至君也　釋曰記人言此者欲見夏初巳上雖諸侯之貴未有諸¶
侯冠禮猶依士禮故記之於士冠篇末也云自夏初以上者以經云公¶
侯之有冠禮夏之末造明夏初未有言以上者夏以前唐虞之等亦未¶
有諸侯冠禮也未滿五十者亦服士服行士禮五十乃命也者旣云服¶
士服行士禮亦如上文五十而後爵何公侯冠禮之有以其與大夫同¶
未五十服行士禮也云至其衰末上下相亂至以正君臣也者解經夏¶
之末造公侯冠禮也引坊記者欲見夏末以後制諸侯冠禮以防諸侯¶
<pb:KR1d0027_SBCK_003-10a>¶
相簒弑之事也云同車者謂參乗爲車右及御者也云不同服者案玉¶
藻云君之右虎裘厥左狼裘又云僕右恒朝服君則各以時事服是不¶
同服此謂非在軍時&KR0002;在軍時君臣同服韋弁服也　天子至者也¶
注元子至下&KR0155;　釋曰此記者見天子元子冠時亦依士冠禮故於此¶
兼記之也天子之元子雖四加與十二而冠其行事猶依士禮故云猶¶
士也元子尚不得生而貴則天下之人亦無生而貴者也云無生而貴¶
皆由下&KR0155;者天子元子冠時行士禮後繼丗爲天子是由下&KR0155;自餘天¶
下之人從微至著皆由下&KR0155;也　繼丗至賢也　釋曰記此者欲見上¶
言天子之子冠行士禮此諸侯之子冠亦行士禮以其士之子恒爲士¶
有繼丗之義諸侯之子亦繼丗象父祖之賢雖繼丗象賢亦無生而貴¶
者行士冠禮故記之於此也云能法先祖之賢者凡諸侯岀封皆由有¶
德&KR0002;周禮典命云三公八命其卿六命大夫四命及其出封皆加一等¶
出爲五等諸侯即爲始封之君是其賢也於後子孫繼立者皆不毁始¶
祖之廟是象先祖之賢也　以官至殺也　注殺猶至小官　釋曰記¶
人記此者欲見仕者從士至大夫而冠無大夫冠禮者也云以官爵人¶
<pb:KR1d0027_SBCK_003-10b>¶
者以用也謂用官爵命於人也云德之殺也者殺衰也以德大小爲衰¶
殺故鄭云德大者爵以大官德小者爵以小官官者管領爲名爵者位¶
次髙下之稱也　死而至無謚　注今謂至始也　釋曰記人記此者¶
欲見自上所陳冠禮以士爲本者由無生而貴皆從士賤者而&KR0155;也云¶
死而謚今也者據士生時雖有爵死不合有謚&KR0002;死而謚之正謂今周¶
衰之時也云古者生無爵死無謚者古謂殷以前夏之時士生無爵死¶
無謚是士賤今古皆不合有謚也鄭云今謂周衰記之時也者以記者¶
自云今也明還據周衰記之時案禮運云孔子曰我觀周道幽厲傷之¶
是周衰也自此已後始有作記故云周衰記之時也云古謂殷者周時¶
士有爵故知古謂殷云殷士生不爲爵死不爲謚者對周士生有爵死¶
猶不謚也云周制以士爲爵死猶不謚耳下大夫也者案周禮掌客職¶
云羣介行人宰史以其爵等爲之牢禮之陳數鄭注云以命數則參差¶
難等略於臣用爵而已羣介行人皆士故知周士有爵雖有爵死猶不¶
謚卿大夫巳上則有謚也云今記之時士死則謚之非也者解經死而¶
謚今也云謚之由魯莊公始也者案禮記檀弓云魯莊公及宋人戰于¶
<pb:KR1d0027_SBCK_003-11a>¶
乗丘縣賁父御卜國爲右馬驚敗績公墜佐車授綏公曰末之卜也縣¶
賁父曰他日不敗績而今敗績是無勇也遂死之圉人浴馬有流矢在¶
白肉公曰非其罪也遂誄之士之有誄自魯莊公始也若然作記前莊¶
公誄士至記時亦行之故此禮云死而謚今也故鄭云今謂周衰之時¶
也案郊特牲云死而謚之今也古者生無爵死無謚鄭注云古謂殷以¶
前也大夫以上乃謂之爵死有謚也以此而言則殷大夫以上死有謚¶
而檀弓云幼名冠字五十伯仲死謚周道也者殷已前皆因生號爲謚¶
若堯舜禹湯之屬是也因生號以謚故不得謚名周禮死則别爲謚故¶
云死謚周道也¶
義禮䟽卷第三¶
