# -*- mode: mandoku-view -*-
#+TITLE: 儀禮疏
#+DATE: 2015-09-23 09:37:40
#+PROPERTY: JUAN 8
<pb:KR1d0027_SBCK_008-1a>¶
儀禮䟽卷第八¶
　　　　唐朝散大夫行太學博士弘文館學士臣賈公彦等撰¶
郷飲酒禮第四　鄭目録云諸侯之郷大夫三年大比獻賢者能者¶
於其君以禮賔之與之飲酒於五禮屬嘉禮大戴此乃第十小戴及¶
別録此皆第四　釋曰鄭知此郷飲酒是諸侯之郷大夫獻賢能法¶
者案春官小胥掌樂縣之法而云凡縣鍾磬半爲堵全爲肆注云鍾¶
磬者編縣二八十六枚而在一虡謂之堵鍾一堵磬一堵謂之肆半¶
之者謂諸侯之卿大夫士也諸侯之卿大夫半天子之卿大夫西縣¶
鍾東縣磬士亦半天子之士縣磬而巳今此下唯縣磬而無鍾故以¶
爲諸侯郷大夫也&KR0002;然謂諸侯郷大夫是大夫爲之亦應鍾磬俱有¶
而直有磬者鄭彼注方賔郷人之賢者從士禮也故縣磬而巳&KR0002;然¶
天子郷大夫賔賢能從士禮亦鍾磬俱有不得獨有磬也知諸侯之¶
郷大夫非士者案郷射記云士則鹿中大夫則兕中又經有堂則物¶
當楣序則物當棟則非直州射兼有諸侯郷大夫以五物詢衆庶行¶
射之禮則知諸侯郷大夫是大夫爲之可知也凡郷飲酒之禮其名¶
<pb:KR1d0027_SBCK_008-1b>¶
有四案此賔賢能謂之郷飲酒一也又案郷飲酒義云六十者坐五¶
十者立侍是黨正飲酒亦謂之郷飲酒二也郷射州長春秋習射於¶
於序先行郷飲酒亦謂之郷飲酒三也案郷飲酒義又有卿大夫士¶
飲國中賢者用郷飲酒四也其王制云習射尚功習郷尚齒還是郷¶
飲酒黨飲酒法　郷飲至賔介　釋曰自此至介亦如之論郷大夫¶
與先生謀賔介并戒告之儀主人就先生而謀賔介者謂郷大夫尊¶
敬之先就庠學者&KR0002;先生謀此二人道藝優者爲賔稍劣者爲介¶
注主人至齒也　釋曰云賔介處士賢者案玉藻云大夫素帶士練帶¶
居士錦帶弟子縞帶鄭𤣥以居士在士之下弟子之上解爲道藝處士¶
非朝廷之士此處士亦名君子即郷射禮云徵唯所欲以告於先生君¶
子可也鄭亦云君子有大德行不仕者以其未仕有德自處故名處士¶
君子也云賢者義取郷大夫之興賢能者而言也云周禮至書數並大¶
司徒職文故彼鄭注云物猶事也興猶舉也民三事教成郷大夫舉其¶
賢者能者以飲酒之禮賔客之旣則獻其書於王矣知明於事仁愛人¶
以及物聖通而先識義能斷時冝忠言以中心和不剛不柔善於父母¶
<pb:KR1d0027_SBCK_008-2a>¶
爲孝善於兄弟爲友睦親於九族姻親於外親任信於友道恤振憂貧¶
者禮五禮之義樂六樂之歌舞射五射之法御五御之節書六書之品¶
數九數之計引此天子司徒者欲兼諸侯司徒亦使郷大夫教民以三¶
物教成亦使郷大夫行郷飲酒之禮尊之爲賔客興舉之也云郷大夫¶
巳下至於王並周禮地官郷大夫職文云正月之吉謂周之正月朔日¶
也云受法于司徒者謂六郷大夫皆於大司徒處受三物敎民賔舉之¶
法也云退而頒之于其郷吏使各以教其所治者吏即州長黨正族師¶
閭胥之等是也云以考其德行察其道藝者德行即六德六行道藝正¶
謂民中有道藝者考察知其優者擬舉之也云及三年大比而興賢者¶
能者大比謂三年大案比戸口之時而興舉之賢者即德行者也能者¶
即道藝者也云郷老謂三公二郷公一人云及郷大夫帥其吏者即帥¶
其郷吏州長巳下云與其衆寡者即郷中之人也云以禮禮賔之者以¶
郷飲酒之禮禮而賔舉之也云厥明獻賢能之書於王者今日行郷飲¶
酒之禮至其明日獻此賢能之書于王王再拜而受之登于天府也云¶
是禮乃三年正月而一行也者欲見彼是天子郷大夫法諸侯郷大夫¶
<pb:KR1d0027_SBCK_008-2b>¶
無文以此約之故云諸侯之郷大夫貢士於其君葢亦如此云但無正¶
文故云葢以疑之也云古者年七十至學焉案略&KR0003;云大夫七十而致¶
仕老於郷里名曰父師士曰少師以教郷人子弟於門塾之基而教之¶
學焉是也云賢者爲賔其次爲介又其次爲衆賔而與之飲酒是亦將¶
獻之以禮禮賔之也者謂據此經諸侯郷大夫貢士之法亦如天子之¶
郷大夫貢法故云亦也&KR0002;據郷貢一人其介與衆賔不貢之矣但立介¶
與衆賔輔賔行郷飲酒之禮待後年還以貢之耳案射義云古者天子¶
之制諸侯歳獻貢士注引舊&KR0003;大國三人次國二人小國一人大國三¶
郷次國二郷小國一郷所貢之士與郷同則郷送一人至君所其國有¶
遂數亦同其郷并有公邑采地皆有賢能貢之而貢士與郷數同不言¶
遂與公邑采地所貢者葢當郷送一人至君所君又揔校德之大小取¶
以貢之縱取郷外仍准郷數爲定郷大夫雖行飲酒禮賔之于君其𥳑¶
訖仍更行飲酒禮賔之於王是易觀盥而不薦鄭注云諸侯貢士於¶
天子郷大夫貢士於其君必以禮賔之唯主人觀而獻賔賔盥而酢主¶
人設薦俎則弟子也是郷大夫及諸侯貢士皆行飲酒禮禮賔也云今¶
<pb:KR1d0027_SBCK_008-3a>¶
郡國至之&KR0003;然者鄭欲解此郷飲酒貢士法彼漢時所行飲酒禮者是¶
正齒位與此不同之意漢時巳罷諸侯之國而爲郡郡有大守而封王¶
子母弟者仍爲國故云郡國也云十月行此飲酒禮者謂行此郷飲酒¶
禮也云以黨正每歳&KR0022;索&KR0017;神而祭祀者則禮記郊特牲云蜡者索也¶
歳十二月合聚萬物而索饗之周謂之十二月即夏之十月農功畢而¶
蜡祭也云則以禮屬民而飲酒于序以正齒位者屬聚也謂當蜡祭之¶
月黨正聚民於序學中以三時務農將闕於禮此時農𨻶故行正齒位¶
之禮則禮記郷飲酒義云六十者坐五十者立侍六十者三豆七十者¶
四豆八十者五豆九十者六豆年長者在上是正齒位之法也云之&KR0003;¶
然者漢時十月飲酒禮取此黨正之文而然與此篇郷飲酒禮異也云¶
此篇無正齒位焉者以其此篇以德行爲本而貢之無黨正正齒位法¶
也云凡郷黨飲酒必於民聚之時者此郷飲酒必於三年大比民聚之¶
時黨正郷飲酒亦於大蜡民聚之時也云皆欲其見化知尚賢尊長也¶
者尚賢據此篇郷飲酒尊長據黨正郷飲酒也但黨正飲酒以郷大夫¶
臨觀行禮或郷大夫居此黨内則亦名郷飲酒也云孟子者孟子公孫¶
<pb:KR1d0027_SBCK_008-3b>¶
丑篇齊王召孟子不肯朝後不得巳而朝之宿於大夫景丑之家景子¶
譏之曰禮云父召無諾君召不俟駕而行固將朝矣聞君命而遂不果¶
冝與夫禮&KR0002;不相似然對曰天下有達尊三爵也德也齒也朝廷莫如¶
爵郷里莫如齒輔丗長民莫如德惡有得其一以慢其二哉是也引之¶
者證郷大夫飲酒是尚德也黨正飲酒尊長尚齒也爵則於此無所當¶
連引之耳　主人至荅拜　汪戒警至有志　釋曰云拜辱出拜其自¶
屈辱至己門也者知賔出門者見冠禮主人宿賔賔出門左郷射戒賔¶
亦出門故知此亦出門云所爲來之事者謂行郷飲酒之禮也云不固¶
辭者素所有志者不如士相見固辭此禮辭即許者以其主人與先生¶
謀時賔巳知欲貢己又賔以學習德業擬爲賔主情意相許是以不固¶
辭爲素有志也案冠禮主人先拜賔荅拜此賔先拜主人荅拜者彼冠¶
禮主人戒同寮同寮尊又使之加冠於子奠重之故主人先拜此則郷¶
大夫尊矣賔是郷人卑矣又將貢己冝尊敬主人故賔先拜辱也是以¶
下注云去又拜辱者以送謝之也　介亦如之　注如戒賔也　釋曰言¶
如戒賔者亦如上主人戒賔巳下賔拜辱巳上之事謀賔介及戒亦言¶
<pb:KR1d0027_SBCK_008-4a>¶
賔介意不言衆賔衆賔德劣但謀介時雖不言衆賔亦當謀之故上注¶
兼言其次爲衆賔至於戒速之日必當遣人戒速使知但略而不言故¶
下云賔及衆賔皆從之是也郷飲酒義云主人親速賔及介而衆賔自¶
從之亦據不得主人戒速而爲自從也　乃席賔主人介　注席敷至¶
東面　釋曰知夙興往戒歸而敷席不别日者下記云郷朝服而謀賔¶
介皆使能而不宿戒是同日也鄭知賔介與主人席位如此者案郷飲¶
酒義云主人者尊賔故坐賔於西北而坐介於西南以輔賔賔者接人¶
以義者也故坐於西北主人者接人以仁以德厚者也故坐於東南而¶
坐僎於東北以輔主人也又云賔必南面介必東郷介賔主也郷射云¶
乃席賔南面席主人于阼階上西面以此故知賔主及介其位然也¶
衆賔至屬焉　注席衆至各特　釋曰鄭知衆賔席在賔席之西者見¶
郷射云席賔南面東上衆賔之席繼而西此衆賔之席亦當然但此不¶
屬爲異耳云皆獨坐明其德各特者郷射注云言繼者甫欲習衆庶未¶
有所殊别此乃特貢於君故衆賔之席皆不屬焉明三物巳乆其德各¶
特故不屬續其席雖不屬猶統賔爲位同南面也　尊兩至兩壷　注¶
<pb:KR1d0027_SBCK_008-4b>¶
斯禁至陳也　釋曰凡設尊之法但醴尊見其質皆在房内故士冠禮¶
禮子㛰禮禮婦醴皆在房隱處&KR0002;然聘禮禮賔尊於東廂不在房者見¶
尊欲與卑者爲禮相變之法設酒之尊皆於顯處見其文是以此及醮¶
子與郷射特牲少牢有司徹皆在房戸之閒是也燕禮大射尊在東楹¶
之西者君尊專大惠也云設篚于禁南東肆者言東肆以頭首爲記從¶
西向東爲肆則大頭在西也云斯禁禁切地無足者斯澌也澌盡之名¶
故知切地無足昬禮冠禮皆云禁者士禮以禁戒爲名卿大夫士並有¶
禁名故鄭以大夫士雙言也是以玉藻云大夫側尊用棜士側尊用禁¶
注云棜斯禁也大夫士禮之異也禮器云大夫士棜禁注云棜斯禁也¶
謂之棜者無足有似於棜或因名云耳大夫用斯禁士用棜禁然則禁¶
是定名言棜者是其義稱故禮器大夫士揔名爲棜禁案特牲禮云實¶
獸於棜注云棜之制如今大木輿矣則棜是輿非承尊之物以禁與斯¶
禁無足似輿故丗人名爲棜&KR0002;然周公制禮少牢名爲棜則以周公爲¶
丗人或有本無丗人字者是以少牢不名斯禁謂之爲棜取不爲酒戒¶
特牲云壷禁在東序記云壷棜禁饌于東序注云禁言棜者祭尚厭飫¶
<pb:KR1d0027_SBCK_008-5a>¶
得與大夫同器不爲神戒也其實不用云棜禁不敢與大夫同名斯禁¶
作記解注故云士用棜禁明與少牢棜同也&KR0002;然士之棜禁大夫之斯¶
禁名雖異其形同是以禮器同名棜禁也其餘士冠昬禮禮賔用醴不¶
飲故無禁不爲酒戒&KR0002;天子諸侯承尊之物謂之豐上有舟是尊與卑¶
異號也　設洗至南肆　注榮屋翼　釋曰云南北以堂深者堂深謂¶
從堂廉北至房室之壁堂下洗北去堂逺近深淺取於堂上深淺假令¶
堂深二丈洗亦去堂二丈以此爲度云榮屋翼者榮在屋棟兩頭與屋¶
爲翼&KR0002;鳥之有翼故斯干詩美宣王之室云如鳥斯革如翬斯飛與屋¶
爲榮故云榮也　羮定　注&KR0079;謂至孰也　釋曰云&KR0079;謂之羮者爾雅¶
文言&KR0079;正謂其狗孰云定者孰即定止然故以定言之言此者以與速¶
賔時節爲限不敢煩勞賔故限之也主人至拜辱　釋曰自此至皆從¶
之論主人往賔門召之使來之事案郷射云主人朝服乃速賔賔朝服¶
出迎再拜彼云乃速賔此不云主人乃者彼戒速别服故云乃以閒之¶
此戒速雖與彼同但此戒速同服故不云乃云主荅拜還賔拜辱案聘¶
禮云賔入境至近郊使下大夫至賔館下大夫遂以賔入賔送不拜又¶
<pb:KR1d0027_SBCK_008-5b>¶
公食大夫禮使大夫戒賔大夫還賔不拜送遂從之鄭注云不拜送者¶
爲從之不終事皆不拜送此獨拜送者亦是郷大夫尊賔卑又擬貢故¶
特拜辱而送之異於餘者　賔及至從之　注從猶至中矣　釋曰鄭¶
云言及衆賔介亦在其中矣者上文戒及速皆言賔與介不言衆賔及¶
從主人來即言賔及衆賔衆賔不戒不速尚從主人則介在從主人可¶
知也　主人至荅拜注相主至命者　釋曰自此至荅再拜論主人¶
迎賔入升堂并拜至之事云主人一相迎于門外者謂主人於群吏中¶
立一相使傳賔主之命主人乃自出迎賔於大門外必非一相迎賔者¶
案郷飲酒義云主人拜迎賔于庠門之外明主人自迎&KR0002;然主人輒言¶
一相者欲見使一相傳命乃迎故云相主人之吏擯賛傳命者也&KR0002;然¶
士相見注異日則拜迎同日不拜迎者彼以摯相見法此自以賔舉賢¶
能故與彼異也　揖衆賔注差益至南面　釋曰云差益卑者以上¶
文主人迎賔而拜介是介差卑於賔今於衆賔不拜直揖之而巳故云¶
差益卑也知拜介揖衆賔皆西南面者以其賔介衆賔立位在門外位¶
以北爲上主人與賔正東西相當則介與衆賔差在南東面明知主人¶
<pb:KR1d0027_SBCK_008-6a>¶
正西面拜賔則側身向西南拜介揖衆賔矣主人揖先入　注揖揖¶
至西面　釋曰此郷大夫行郷飲酒在庠學唯有一門即向階門内旣¶
有三揖故主人導賔揖而先入門至内&KR0764;西向待賔也　賔厭至北上¶
注皆入至無門　釋曰主人入後賔乃厭介介厭衆賔相隨入門皆東¶
面北上定位賔旣北上主人西面相向揖訖乃相背各向堂塗介與衆¶
賔亦隨賔至西階下也云賔之屬相厭變於主人也者以賔與介衆賔¶
等自用引手而入故不揖是變於主人也云推手揖引手曰厭者厭字¶
或作撎字者古字義亦通也云推手揖者案周禮司儀云土揖庶姓時¶
揖異姓天揖同姓鄭以推手小下之爲土揖平推手爲時揖推手小舉¶
之爲天揖皆以推手爲揖又案僖二年公羊傳荀息進曰虞郭見與獻¶
公揖而進之何休云以手通指曰揖與此别者推手解其揖狀通指道¶
其揖意也鄭則解揖體何氏釋其揖意相兼乃足也云引手曰厭者以¶
手向身引之云今文皆作揖者鄭不從也云又曰衆賔皆入門左無門¶
亦不從也　主人至荅拜　注三揖至尊之　釋曰云三讓主人&KR0155;者¶
主人先&KR0155;賔後&KR0155;故郷射云主人&KR0155;一等賔&KR0155;是也云三揖者將進揖¶
<pb:KR1d0027_SBCK_008-6b>¶
當陳揖當碑揖者爾雅陳堂塗也云楣前梁也者對後梁爲室戸上云¶
復拜賔至此堂尊之者案公食禮云公&KR0155;二等賔&KR0155;公當楣北郷至再¶
拜燕禮大射皆云主人升自西階賔右至再拜郷飲酒義亦云拜至拜¶
洗此不云至者略之是知此升堂拜亦是拜至可知凡拜至者皆是尊¶
之也　主人至降洗　注將獻賔也　釋曰自此至主人阼階上荅拜¶
論主人盥洗獻賔之節也云主人坐取爵于篚者篚在堂上尊南故取¶
之乃降也　注重以至曰辭　釋曰主人獻賔乃是主人事故云重以¶
已事煩賔也云事同曰讓事異曰辭者事同謂&KR0002;上文主人與賔俱&KR0155;¶
階而云三讓是也事異&KR0002;此文主人有事賔無事是事異則曰辭此對¶
文爲義&KR0002;散文則通是以周禮司儀云主君郊勞交擯三辭車逆拜辱¶
三揖三辭拜受注云三辭重者先辭辭其以禮來於外後辭辭&KR0155;堂事¶
同而云辭是其通也　注賔主之辭未聞　釋曰其辭未聞者謂&KR0002;冠¶
禮醮辭之等雖行事辭不見於後以次見辭此則無見辭之事故云未¶
聞也　主人至盥洗　注巳盥至無奠　釋曰案郷飲酒義云主人盥¶
洗&KR0045;觶所以致絜也拜至拜洗拜受拜送所以致敬也此經先言盥後¶
<pb:KR1d0027_SBCK_008-7a>¶
言洗則盥手乃洗爵者所以致絜鄭取郷飲酒義爲言也&KR0002;然盥手洗¶
爵止是致絜拜受之等乃是致敬并言敬者鄭注兼拜至拜受而言耳¶
賔進東北面辭洗　釋曰案下經云賔復位當西序東面注云言復位¶
者明始降時位在此者案郷射賔進東北面辭洗彼注云必進者方辭¶
洗冝違其位也言東北面則位南於洗矣是其賔&KR0004;降立至于序南東¶
郷至於主人洗爵乃東行故此得北面辭洗也云示情者賔進前就主¶
人示謙下主人之情也　主人至東面　注言復至在此　釋曰上經¶
奠爵于階前者主人未洗見賔降即奠爵故在階前奠爵此即至洗將¶
洗爵見賔辭故奠爵於篚興對故不同也云言復位者明始降時位在¶
此者上始降時直云賔降不言處所於此見之是舉下以明上之義也¶
主人至北面　注沃洗至群吏　釋曰知主人群吏者下記云主人之¶
賛者西面北上不與注云賛佐也謂主人之屬佐助主人之禮事徹鼏¶
沃盥設薦俎是也　卒洗至讓&KR0155;注俱&KR0155;　釋曰知俱&KR0155;者郷射云¶
主人卒洗一揖一讓以賔&KR0155;明俱&KR0155;可知&KR0002;然上文主人先&KR0155;賔乃升¶
者以初至之時賔客之道進冝難故主人&KR0155;導之至此以辭讓訖故略¶
<pb:KR1d0027_SBCK_008-7b>¶
威儀而俱&KR0155;也　賔拜至降盥　注復盥爲手坋汙　釋曰言奠爵遂¶
拜者因事曰遂是以燕禮云賔受酬坐祭酒遂奠于薦東注云遂者因¶
坐而奠不北面是其𩔖也凡賔主行事相報皆言荅此不言荅省文也¶
賔降至疑立　注疑讀至之貌　釋曰言揖讓&KR0155;不言一揖一讓從上¶
可知云疑讀爲疑然從於趙盾之疑疑正立自定之貌者案宣公六年¶
公羊傳云晉靈公欲殺趙盾於是伏甲于宫中召趙盾而食之趙盾之¶
車右祁彌明者國之力士也仡然從乎趙盾而入放乎堂下而立何休¶
云仡然壯勇貌鄭氏以仡然從乎趙盾而入放乎堂下而立不取何休¶
注義以郷射注云疑止也有矜莊之色自定其義不殊字義與何少異¶
也　主人至獻賔注獻進至於賔　釋曰云西北面者賔在西階北¶
面將就席受故西北面向其席故也　賔進至少退　釋曰云賔進者¶
以賔西階上疑立今見主人西北面獻於己席前故賔進將於席前受¶
之故也案郷射云賔進受爵於席前復位此不言席前文不具也　薦¶
脯醢　注薦進至有司　釋曰知非主人自薦者案昬禮禮賔賛者薦¶
脯醢周禮膳宰薦脯醢皆非主人故知此亦非主人是有司也　賔&KR0155;¶
<pb:KR1d0027_SBCK_008-8a>¶
席自西方　注&KR0155;由至中席　釋曰案曲禮云席南郷北郷以西方爲¶
上今&KR0155;席自西方云&KR0155;由下者以賔統於主人以東方爲上故以西方¶
爲&KR0155;由下也　乃設折俎　注牲體至在俎　釋曰凡解牲體之法有¶
全烝其豚解爲二十一體體解即此折俎是也是以下有賔俎脊脅肩¶
介俎脊脅肫胳是體解也　主人至脯醢　注坐坐至右手　釋曰知¶
賔坐坐於席上者上文賔&KR0155;席下文降席故知此坐在席可知云祭脯¶
醢者以右手者此經左執爵明祭用右手是以郷射亦云右祭脯醢¶
奠爵至于俎　注興起至甞也　釋曰奠爵於薦右者爲取肺奠之將¶
舉故奠於右禮記少儀云取俎進俎不坐是以取時奠爵興至加于俎¶
又興也云肺離之本端厚大者此是舉肺刲者於下記文本謂根本肺¶
之大端故云厚大云繚猶紾也者弗繚即弗紾一也云大夫以上威儀¶
多者此郷飲酒大夫禮故云繚祭郷射士禮云絶祭但云繚必兼絶言¶
絶不得兼繚是以此經云繚兼言絶也言大夫以上則天子諸侯亦繚¶
絶兼有但禮篇亡無以可知也案周禮大祝云辨九祭七曰絶祭八曰¶
繚祭注云本同禮多者繚之禮略者絶則祭之亦據此與郷射而言也¶
<pb:KR1d0027_SBCK_008-8b>¶
大夫巳上爲繚祭燕禮大射雖諸侯禮以賔皆大夫爲之臣在君前故¶
不爲繚祭皆爲絶祭也云嚌甞也者嚌至齒則甞之也　坐挩手遂祭¶
酒　注挩拭至作&KR0003;　釋曰案内則事佩之中有帨則賔客自有帨巾¶
以拭手也坐挩手因事曰遂因坐祭酒故云遂也案郷射坐挩手執爵¶
遂祭此不言執爵省文也　興席末坐啐酒　注啐亦甞也　釋曰言¶
席末謂於席之尾故云末郷飲酒義云祭薦祭酒敬禮也嚌肺甞禮也¶
啐酒成禮也於席末言是席之正非專爲飲食也此所以貴禮而賤財¶
也注云祭薦祭酒嚌肺於席中惟啐酒於席末是也啐酒於席末者酒¶
是財賤財之義也云啐亦甞者亦前肺云嚌是至齒爲甞此酒云啐謂¶
入口爲甞雖至齒入口不同皆是甞也又肺於前用之不得言成禮酒¶
後乃用故云成禮異於肺也　降席至荅拜注降席至美也　釋曰¶
賔拜告旨主人拜崇酒其節同義即異矣賔言旨甘主人之味啐則拜¶
之主人云崇者崇充也謝賔以酒惡相充實飲訖乃崇酒先後亦同也¶
賔西至荅拜　注卒盡至食起　釋曰言遂拜者亦因奠爵不起因拜¶
也云於此盡酒者明此席非專爲飲食起者但此席爲賔賢能起故謂¶
<pb:KR1d0027_SBCK_008-9a>¶
在席盡爵於此西階上卒之也云不專爲飲食者啐酒於席末兼爲飲¶
食之事故以不專言之也¶
儀禮䟽卷第八¶
<pb:KR1d0027_SBCK_008-9b>¶

